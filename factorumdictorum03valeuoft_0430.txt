1330

non uni consuli, sed omnibus etiam
magistratibus puniendum. Pigh.

Magno cum rubore civitatis] Quod
summi magistratus, in quibus imperii
majestas conspicitur, tam luxuriosis
epulis, tantaeque obscoenitati se tra-
didissent, ut nobilissimas matronas
ingenuumque puerum ad explendam
corporis s'ui libidinem inter epulas
prostituendos habuerint, in quibus
propter dignitatem imperiique ma-
jestatem summa continentia esse de·
buerat. Oliv.

Muciam] Mucii Scaevolae filiam, et
Pompeii Magni uxorem, cui post
Mithridaticam victoriam Pompeius
in patriam rediens misit libellum di·
vortii, quod eam haberet adulterii
nomine suspectam. Oliv. Muciam]
Aliter, Mummiam et Flavium.

Fulviam] Fulvii Flacci filiam, quae
primum Clodio, deinde M. Antonio
nupsit. Idem. '

Probrosoe prosapia] Ita vulgo. Le-
gendum, ut nonnulli Codices habent,
patientiae. Patientiam ἐν ἐρωτικοῖς
esse quis nescit? Celer.

ξ 9 Proecipue vero, dyo-J Sallustius
bello Catilinario de scelerata Catilinae
luxuria, perditaque libidine: ‘Jam
primum‚' inquit, ‘Catilina adoles-
cens multa nefanda stupra fecerat,
cum virgine nobili, cum sacerdote
Deae Vestae, et alia hujuscemodi con-
tra jus fasque: postremo captus
amore Aureliae Orestillae, cujus prae-
ter formam nihil unquam laudavit
bonus: quod ea nubere illi dubitabat,
timens privignum adultum aetate,
creditur pro certo, necato filio,
vacuam domum scelestis nuptiis fe-
cisse!

Maritalem facem] Tam propere il·
lam post filii mortem duxit uxorem,
ut ex medio rogo filii facem ejus con·
jugii accendisse videatur. Oliv. Ma-
ritatem facem] Id est, taedam, quae
nubentibus praeferri solebat. Bad.

Eodem deinde animo] Quia non ali-
ter in patriam impius fuerat, quam

NOTAE VARIORUM IN

in filium, quippe quam scelerata con· .

juratione perdere moliebatur, ni Ci-
ceronis, tum consulis, sapientia re-
stitisset. Nota est historia. Oliv. .
Ex'r.§ 1 At Campana luxuria] Post
Cannensem cladem satis constat Ca-
puam tum luxuriante longa felicitate
ac indulgentia fortunae, et maxime
inter corrupta omnia, lieentia plebis
siue modo libertatem exercentis, ad
Annibalem cum Romanorum insulta-
tione defecisse: ad quam, cum ap·
petente hyeme Annibal exercitum in
hiberna deduxisset, partemque hye-
mis majorem illum in tectis habu·
isset, adversus omnia mala diu saepe·
que durantem, bonis inexpertumat-
que insuetum militem hac una hiber·
natione perdidit; nam quem nulla
vis mali vicerat, nimia bona et immo·
dicae voluptates perdidere, et eosim-
pensius, quo avidius, ex adolescentia
in eas immerserant. Somnus enim
et vinum, et epulae et scorta, balnea-
que et otium, consuetudine indies
blandius, ita enervarunt corpora ani-
mosque, ut magis deiude victorias
praeteritae eos, quam praesentes tuta·
rentur vires, majusque id peccatum
ducis apud peritos artium militarium
habetur, quam quod non ex Can·
nensi acie protinus ad urbem Ro-
manam duxisset. Illa enim cunc-
tatio distulisse modo victoriam vide-
ri potuit, hic error vires ademisse ad
vincendum. Itaque, velut si cum
alio exercitu a Capua exiret, nibil
usquam pristinas disciplinae tenuit;
nam et redierunt plerique scortis im-
pliciti, et ubi primum sub pellibus
haberi coepti sunt, viaque, et alius
labor militaris excepit, tyronum mo·
do corporibus armisque deficiebant,
et deinde per omne aestivorum tem-
pus magna pars sine commeatibus ab
signis dilabebantur, neque aliae late-
brae quam Capua desertoribus eraut.
Seneca ad Lucilium epist. ιι. ‘ Una
hiberna,' inquit, ‘Annibalem solve-
runt, et indomitum illum nivibus at-

