1208

atque Coloniensis demonstrant. No·
vae enim orationis initium adjicit, ita:
Ne patris magis quam pontificis partes
egisse videretur, Tolle, inquit, cadaver.
Quae verba Horatii consulis sunt, sed
reliqua desunt ejus periodi, ideoque
asteriscum adjunxi, ut intelligas quae-
dam desiderari: Velut et ipse sen-
sus indicat. Suppleri quidem sen-
tentia sic potest, ‘Tolle, inquit,ca-
daver: nilque aliud adjiciens, incep-
tam rite precationem peregit! Hoc
idem ex Livio cognoscimus, ex quo
Valerius hoc exemplum 'sumpsisse vi-
detur: nam de eadem re ille sic;
‘ Nihil aliud ad eum nuncium, quam
ut cadaver efferri juberet, tenens
postem precationem peragit, et dedi·
cat templum.' Pigh. ’

Tolle, inquit] Desunt haec in anti·
quis meis. In Seneca item et Cice-
rone. Subscribo tamen lubens sen-
tentiae eruditissimi Pighii, ct sagaci-
tatem istam lubens agnosco. Servius
paulo aliter. In eo est pollutio, quae
ait: ‘ Casuque animum concussus
amici.’ Nam ipsa impiant quae agnos-
cimus, Unde in Livio habemus Ho-
ratium Pulvillum, cum Capitolium
dedicare vellet, audisse ab inimico,
mortuum filium: et ne pollutus dedi·
care non posset, respondisse, CADA-
vnn srr. Coler.

§2 AEmilius Paullus] L. AEmilius
Paullus, ejus Paulli filius, qui apud

.Cannas cecidit, primo consulatu,
quem, ut inquit Autor de Viris Illustr.
post tres repulsas adeptus erat, de
Liguribus triumphavit. Iterum consul
Persen Philippi filium, et Macedoniae
regem apud Samothracas victum ce-
pit, et victum flevit, et sibi assidere
jussit, ac demum in triumphum duxit.
Oliver. ,

In Corneliam] Qui Scipio AEmilia·
nus dictus est.

Maximo proventu] Maximo suc·
cessu: nam provinciam totam Mace-
doniam consilio et armis subegerat,
regem Persem ceperat, et in trium-

No'rAE vAmoRUM IN

plnum duxerat. Oliv.

ξ 3 Q. Martius Rex superioris Cato-
nis in consulatu collega] Ita vulgo.
Duo Martii Reges ad consulatum per'-
venerunt, pater et filius. E quibus
pater A. U. Dcxxxv. consul fuit, non
cum Catone superiore, censorio,
quemadmodum ex his verbis perpe-
ram seriptis intelligitur, sed cum Μ.
Catone censorii nepote, qui Africam
sortitus consul in ea provincia est
mortuus, ut pulchre declarat Gellius
lib. xm. cap. 18. Filius Q. Marcius
solus postea consulatum gessit, anno
urbis ncnxxxv. ut docebunt annales
nostri. Patrem itaque, superiorem
Marcium regem differentias causa vo-
cat Valerius, quare ita corrigendus
est locus: Q. Marcius Rex superior,
Catonis in consulatu collega. Pigh.

Strenuum consulem] Vocando Sena-
tum in curiam.

Partiri] Legi quoque potest, pur-
tiri potuisset, id est, dividere, aut dis—
tinguere lucem unius diei inter pa-
trem calamitosum, id est, diem quo
funus peregerat, et consulem stre-
nuum, id est, diem, quo consulis
partes exsequeretur, officio cessante
in neutra parte, licet utrumque non
fecisset uno die. Bad.

ΕΧΤ. § l Princeps Atheniensium Pe-
ricles] Coronatus hic incedebat, et
Jupiter Olympius appellabatur, tan-
tum licentiae habuit vir ille, tantum
apud populum gratiae: nec mirum.
Nam Lacedaemonii agrorum popula-
tionibus fracti, quas Periclis et So-
phoclis ductu passi fuerant, in annos
triginta pacem pepigerunt3 rupto
deinde intra quindecim annos foedere
cum contemptu Deorum atque homi-
num, fines Atticos populantur, et ne
praedam potius quam pugnam expe-
tiisse viderentur, hostes ad proelium
provocant: sed Athenienses consilio
Periclis ducis sapientissimi popula-
tionis injuriam differunt in tempus
ultionis, supervacuam pugnam existi-
mantes, cum ulcisci hostem siue pe·-

